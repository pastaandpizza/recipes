---
title: "Pizza Margherita - wersja do pieca domowego"
excerpt: "Lorem ipsum dolor sit amet, consectetur adipiscing elit, sed do eiusmod tempor incididunt ut labore et dolore magna aliqua. Praesent elementum facilisis leo vel fringilla est ullamcorper eget. At imperdiet dui accumsan sit amet nulla facilities morbi tempus."
coverImage: "/assets/blog/default/cover.jpg"
date: "2020-03-16T05:35:07.322Z"
categories: ["Pizza"]
---

# Pizza Margherita - wersja do pieca domowego

## Składniki

### Ciasto na 2 pizze

- mąka pszenna typu 00, 13-15% białka: 400g,
- chłodna woda z kranu: 268ml,
- drożdże suche: 2.5gr,
- sól 11g,

### Sos na jedną pizzę

- passata pomidorowa 5 łyżek: ~70gr,
- oliwa z oliwek 2 łyżki: ~26.6gr,
- szczypta soli: ~0.36gr,
- średnie liście bazylii: 3-4 sztuki,

### Dodatki

- jedna kulka mozzarelli,
- średnie liście bazylii do smaku,
- oliwa z oliwek do smaku,

## Przygotowanie

### Ciasto na 2 pizze

1. W misce nadającej się do wygniatania, mieszamy drożdże z mąką.
2. Sól rozpuszczamy w wodzie i dodajemy do mąki - mieszamy dowolnie (polecam widelec) do momentu luźnego połączenia składników.
3. Zostawiamy ciasto na 0.5h pod przykryciem. Po tym czasie [wygniatamy ciasto do momentu uzykania elastycznej tekstury](https://youtu.be/BA-o41np8Tk?t=259). Zostawiamy pod przykryciem na 1.5h.
4. "Zwilżamy" cisto oliwą z oliwek i wstawiamy przykryty/zamknięty pojemnik ciastem do lodówki.
5. 4h przed planowanym pieczeniem ciasto wyciągamy z lodówki. Dzielimy ciasto na 2 kulki.
6. Jeśli robimy tylko jedną pizzę, to drugą kulkę zamykamy w szczelnym pojemniku. W razie potrzeby znowu smarujemy oliwą i ponownie wstawiamy do lodówki (może tak nawet 3-4 dni przeleżeć).
7. Po 1h od wyjęcia z lodówki - [polecam ukształtować ciasto](https://youtu.be/BA-o41np8Tk?t=397) w ciaśniejsze kulki. Zostawiamy je na 3h pod przykryciem, do ponownego wyrośnięcia.
8. 1h przed pieczeniem pizzy odpalamy piekarnik: 250°C z termoobiegiem. Warto przesunąć blachę (z kamieniem jeśli takowy posiadamy) powyżej środkowej pozycji w piekarniku.
9. Można też wyjąć z lodówki mozzarellę i odlać płyn w którym się znajduje - odciskać nie trzeba.
10. Jeśli wszytko się udało to po 4h wyrastania na zwenątrz, ciasto powinno się wizualnie zwiększyć (~2x).
11. Do miski/talerza który pomieści nasze ciasto, wsypujemy sporo mąki i obtaczamy delikatnie ciasto, starając się nie wybić z niego $$CO^2$$​. Mąki na cieście powinno pozostać tyle by się nie kleiło do rąk/blatu, ale nie więcej.
12. Na prostokącie papieru do pieczenia rozmiaru naszej blachy/kamienia do pieczenia, kładziemy obtoczone w mące ciasto i [formujemy placek](https://youtu.be/BA-o41np8Tk?t=446).
13. Smarujemy placek sosem, tak by pozostawić brzeg na szerokość ~3cm. Polecam pomóc sobie łyżką. Placek można, w razie potrzeby, lekko "naciągnąć" do bardziej kolistego kształtu.
14. Wsuwamy pod papier i ciasto packę do pizzy lub drugą (zimną) blachę i transferujemy ciasto do piekarnika (z papierem powinno się ładnie zsunąć). Pieczemy 5 min.
15. Po tym czasie wyciągamy placek użyciem packi/blachy i układamy na nim mozzarellę. Polecam nie kroić, a raczej rozrywać kulkę na warstwy i takie cienkie "płaty" sera kłaść równomiernie na placek.
16. Skrapiamy składniki oliwą z oliwek i ponownie wkładamy do gorącego piekarnika - tym razem na 2-3min.
17. Jak tylko ser zrobi się miękki a ciasto lekko zarumieni - wyciągamy placek, przystrajamy bazylią i można podawać.

### Sos

1. Passatę, oliwę i sól mieszamy w miseczce.
2. Liście bazylii rwiemy i wrzucamy do sosu.

## Uwagi

Ta pizza to baza - dokładając inne składniki, prosto można ją dostosować do swoich gustów.

Warto chociaż zachować sos - taki na oparty o passatę nie przypala się łato, a jego "świeżość" dobrze kontrastuje z innymi smakami. Pizza to danie proste i nie należy przesadzać z różnorodnością jak i ilością składników (na jednym placku).

## Ocena smaku _pizza & pasta_

Przy lekkim doświadczeniu **8/10**
