---
title: "Guanciale - podgardle dojrzewające"
excerpt: "Lorem ipsum dolor sit amet, consectetur adipiscing elit, sed do eiusmod tempor incididunt ut labore et dolore magna aliqua. Praesent elementum facilisis leo vel fringilla est ullamcorper eget. At imperdiet dui accumsan sit amet nulla facilities morbi tempus."
coverImage: "/assets/blog/default/cover.jpg"
date: "2020-03-16T05:35:07.322Z"
categories: ["Wędliny"]
---

# Guanciale

## Składniki

### Składniki

- podgardle surowe ~500gr,
- sól niejodowana, bez przeciwzbrylaczy 1kg,
- wino białe, wytrawne/pół wytrawne 100ml,
- pieprz czarny cały 2 łyżeczki płaskie,
- pieprz czarny/czerwona ostra papryka w płatkach do przyprószenia ostatecznego,
- koper włoski w nasionach 2 łyżeczki płaskie,
- ostra papryka w płatkach (może być [koreańska](https://en.wikipedia.org/wiki/Korean_chili_pepper)) 0.5 łyżeczki,
- zależnie od upodobania, 1-2 duże liście laurowe,

### Utensylia

- nóż
- deska do krojenia
- szpikulec do szaszłyków / pałeczka do jedzenia
- szklane naczynie które pomieści podgardle i sól
- moździerz / młynek do przypraw
- sznurek wędliniarski / stalowy hak do mięsa
- waga kuchenna

## Przygotowanie

1. Pieprz, paprykę, liść laurowy i koper ucieramy w moździerzu/młynku na zgrubny proszek (nie za drobno).
2. Dodajemy dwie kopiaste łyżki soli do utartych przypraw i mieszamy.
3. Podgardle przygotowujemy: oczyszczamy z bardzo luźnych kawałków mięsa odcinając je.
4. Ważymy podgardle i zapisujemy na później.
5. Do naczynia szklanego wsypujemy tyle soli by zakryła ona spód 1cm warstwą.
6. Z każdej strony, dokładnie nacieramy podgardle przygotowaną mieszanką przypraw i soli.
7. 1/3 tego co zostanie z nacierania kładziemy na podkładkę, kładziemy podgardle do naczynia i 2/3 marynaty, przyprószamy z wierzchu i po bokach.
8. Zakrywamy podgardle z każdej strony co najmniej 1cm warstwą soli.
9. Luźno przykrywamy (tak by wilgoć mogła odparowywać) i wstawiamy do lodówki na 4 doby. Można przewracać codziennie ale i bez tego będzie dobrze.
10. Po 4 dniach, wyjmujemy podgardle z marynaty solnej - dokładnie opłukujemy pod bieżącą wodą.
11. Nad jakimś naczyniem (sól można już wyrzucić i po przepłukaniu użyć naczynia w którym peklowało się podgardle), obmywamy winem.
12. Na koniec, całość oprószamy świeżo zmielonym czarnym pieprzem (lub płatkami czerwonej, ostrej papryki).
13. Przekuwamy podgardle na wylot i dodajemy sznurek do zawieszania.
14. Zawieszamy do suszenia i dojrzewania w jakimś suchym, ciemnym i chłodnym miejscu na 3 tyg lub do utraty 30% oryginalnej masy podgardla.

## Uwagi

Zestaw przypraw jest dosyć bazowy i można spokojnie dodawać np. nasiona kolendry i inne które się lubi.

Polecam np. odwrócić proporcje pieprzu czarnego z papryką czerwoną.

Po okresie marynowania można spożywać podgardle w wersji smażonej/gotowanej ale polecam poczekać i pozwolić mu dojrzeć.

W czasie dojrzewania, na podgardlu mogą się pojawić kryształki soli - to normalne.

W czasie dojrzewania z podgardla może kapać tłuszcz - warto coś podłożyć.

Może się też pojawić biała "pleśń" - to też normalne i raczej bezpieczne. Dla strachliwych wzrost można powstrzymać przecierając miejsce "zakażone", papierowym ręcznikiem nasączonym winem/wódką.

Jeśli pojawi się zielona/czarna pleść to oznaka, że coś poszło nie tak - prawdopodobnie za duża wilgotność w pomieszczeniu. Takiego podgardla bezpieczniej nie spożywać (zwłaszcza przy czarnej).

Dojrzałe podgardle powinno być jędrne i mieć przyjemny zapach (coś jak szynka parmeńska).

Idealne do [carbonary](https://www.youtube.com/watch?v=593WWQPGtYY) lub [amatriciany](https://www.youtube.com/watch?v=y7ot3RqTcWM) jak i wielu innych dań.

## Ocena smaku _pizza & pasta_

**10/10** jak się lubi skwarki i parmeńską

**9/10** jeśli jest inaczej
